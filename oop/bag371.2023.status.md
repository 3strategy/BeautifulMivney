# מדעי המחשב, קיץ תשפ"ג – מס' 899371

---

## מחלקה MyTime
המחלקה `MyTime` מייצגת זמן, ולה שתי תכונות:

- **myMinute** – מספר שלם חיובי בין 0 ל־59 (כולל), המייצג דקה.  
- **myHour** – מספר שלם חיובי בין 7 ל־23 (כולל), המייצג שעה.  

הנחות:  
- קיימות פעולות `get/Get` ו־`set/Set` עבור תכונות המחלקה.  
- קיימת פעולה בונה המקבלת ערכים עבור תכונות המחלקה.  

### ממשק המחלקה
אפשר להשתמש בפעולות המחלקה בלי לממש אותן.

| כותרת הפעולה | תיאור הפעולה |
|--------------|--------------|
| Java – `public boolean before(MyTime other)`<br>C# – `public bool Before(MyTime other)` | הפעולה מחזירה `true` אם זמן העצם הנוכחי מוקדם מזמן העצם `other`. אחרת (כלומר אם הזמן שווה לו או מאוחר ממנו) מחזירה `false`. |
| Java – `public int diff(MyTime other)`<br>C# – `public int Diff(MyTime other)` | הפעולה מחזירה את ההפרש בדקות (בערך מוחלט) בין זמן העצם הנוכחי ובין זמן העצם `other`. |

---

## מחלקה Parking
המחלקה `Parking` מציגה מידע על מכונית שחנתה בחניון, ולה שלוש תכונות:

- **id** – מספר לוחית רישוי של המכונית (מחרוזת).  
- **in** – זמן כניסת המכונית לחניון (מטיפוס `MyTime`).  
- **out** – זמן יציאת המכונית מן החניון (מטיפוס `MyTime`).  

הנחות:  
- קיימות פעולות `get/Get` ו־`set/Set` עבור תכונות המחלקה.  
- תכונות המחלקה אינן `null`.  

נתון מערך חד־ממדי `cars` מטיפוס `Parking`, המכיל מידע על כל המכוניות שחנו בחניון ביממה מסוימת (החניון נפתח ב־07:00 ונסגר ב־23:59).  
המערך אינו ממוין ויכול להכיל ערכי `null`.

---

## סעיפים

### א. פעולה חיצונית First
כתבו פעולה חיצונית בשם  
- Java: `first`  
- C#: `First`  

המקבלת את המערך `cars`, ומדפיסה את מספר לוחית הרישוי של המכונית שנכנסה ראשונה לחניון.  
הניחו שאין שתי מכוניות שנכנסו בדיוק באותו זמן.

---

### ב. חישוב משך החניה ותשלום
המחיר בחניון נקבע על פי משך החניה:  
- השעתיים הראשונות (120 דקות) – חינם.  
- מהדקה ה־121 – שקל אחד לכל דקת חניה.  

#### (1) פעולה פנימית Total
במחלקה `Parking`, כתבו פעולה פנימית:  
- Java: `total`  
- C#: `Total`  

המחזירה את סך כל מספר הדקות שהמכונית חנתה בחניון.  

#### (2) פעולה חיצונית SumMoney
כתבו פעולה חיצונית:  
- Java: `sumMoney`  
- C#: `SumMoney`  

המקבלת את המערך `cars`, ומחזירה את הסכום הכולל ששילמו כל בעלי המכוניות.  
אפשר להשתמש בפעולה מהסעיף ב(1).  

---
